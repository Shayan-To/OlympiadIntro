به نام او

«تفکر» و «مهارت حل مسئله» داشته‌هایی هستند که اگر کسی آن‌ها را فرا بگیرد می‌تواند در تمامی زمینه‌های زندگی خود از این داشته‌های ارزشمند استفاده کند و زندگی موفق‌تری داشته باشد. همان طور که افراد موفق با به کار گیری همین دو، به موفقیت رسیده‌اند.

کسب مهارت حل مسئله و تفکر نیازمند یک زمینه است، یعنی فرد باید در یک زمینه‌ای تلاش کند و به کسب مهارت و تفکر بپردازد. اما پس از این که این داشته‌ها کسب شدند، می‌توان با اندک تلاشی، در زمینه‌های گوناگون از آن‌ها استفاده کرد.

این زمینه می‌تواند زمینه‌ی علمی باشد، مثل زمینه‌های المپیاد‌ها (فیزیک، ریاضی، زیست، کامپیوتر، ادبی، نجوم و شیمی)، یا یک زمینه‌ی کاربردی باشند، مثل طراحی در موضوعات گوناگون (ربات، وسایل مکانیکی، برنامه‌های کامپیوتری، ساخت‌های شیمیایی و زیستی، ...).

المپیاد‌ها و جشنواره‌ی خوارزمی نیز به همین خاطر به وجود آمده‌اند؛ تا عاملی انگیزشی برای دانش‌آموزان دبیرستانی باشند تا با کسب این دو داشته‌ی مهم، زندگی موفق‌تری داشته باشند و در فردایی نزدیک، جامعه‌ای موفق‌تر را ایجاد کنند.

پس باید توجه داشت که آن چیزی که ارزشمند و مهم است برنده شدن و جایزه گرفتن و استفاده از تسهیلات نیست، بلکه کسب تفکر و مهارت حل مسئله مهم و ارزشمند است.

این موضوع را افرادی که در دوران دبیرستان برای المپیاد درس می‌خواندند یا برای جشنواره‌ی خوارزمی تلاش می‌کردند، همگی تأیید می‌کنند؛ که وارد شدنشان به این حوزه‌ها باعث موفقیت بیش‌ترشان در زندگی شده است.

حتی اگر مسئله‌ای مثل کنکور را نیز در نظر بگیریم، می‌بینیم که این افراد در کنکور از رقبای خود بسیار پیش‌تر هستند و اگر در سال آخر (سال پیش‌دانشگاهی) خوب درس بخوانند می‌توانند رتبه‌های عالی کسب کنند (اکثریت قابل توجه رتبه‌های عالی کنکور دبیرستان شهید بابایی ۲ از المپیادی‌ها بوده‌اند) و حتی اگر خوب درس نخوانند هم می‌توانند رتبه‌های قابل قبولی کسب کنند (که البته این دانش‌آموزان خوب جزو گروه دوم نخواهند بود به امید خدا).

چند نکته:
- در ۶-۷ سال اخیر، به لطف خدا، در شهر قزوین نتایج زیر در المپیاد حاصل شده است:
المپیاد کامپیوتر:
	یک مدال نقره‌ی جهانی
	یک مدال طلای کشوری
	۶ مدال نقره‌ی کشوری
	۲ مدال برنز کشوری
المپیاد زیست:
	یک مدال طلای کشوری
	یک مدال نقره‌ی کشوری
المپیاد ادبیات:
	یک مدال نقره‌ی کشوری
المپیاد نجوم:
	یک مدال نقره‌ی کشوری
المپیاد ریاضی:
	یک مدال برنز کشوری

- به دلیل شباهت بسیار زیاد فضای المپیاد‌های ریاضی و کامپیوتر، پیشنهاد می‌شود که کسانی که علاقه به یکی از این دو رشته دارند، در رشته‌ی دیگر نیز حتماً ثبت نام کنند. حتی شرکت در کلاس عملی المپیاد کامپیوتر برای علاقه‌مندان به ریاضی نیز توصیه می‌شود.

- المپیاد نجوم المپیادی است که طرفداران زیادی در کشور ندارد. مطالبی هم که در این المپیاد آموخته می‌شود مطالبی بسیار کاربردی هستند و افراد از مهارت‌هایی که در این المپیاد کسب می‌کنند می‌توانند در زندگی علمی و روزمره خود استفاده‌ی زیادی ببرند.

- از حدود ۲ سال پیش تلاشی در کمیته‌های برگزار کننده‌ی المپیاد شروع شده است تا المپیاد را به حالت علمی واقعی خود نزدیک‌تر کنند. یکی از معیار‌های این موضوع تعداد غیر تهرانی‌هایی است که در مرحله‌ی دوم قبول می‌شوند. این تلاش‌ها تا حدی نتیجه‌بخش بوده است (مثلاً در سال گذشته تعداد شهرستانی‌ها افزایش قابل قبولی داشته است) و امیدواریم نتایج هر چه بیش‌تر تلاش‌های این دوستان را در آینده‌ای نزدیک ببینیم.

آشنایی مختصر با المپیاد‌ها:
فیزیک

ریاضی:
مباحث المپیاد ریاضی: ترکیبیات - جبر - هندسه - 

کامپیوتر
مباحث المپیاد کامپیوتر: ترکیبیات - الگوریتم‌ها - 
زیست
ادبی
نجوم
شیمی
